Suunnittelen omaan käyttööni tarkoitettua sulatettua laitetta. Tarve heräsi siitä, kun 
tulin miettineeksi pyörän pysäköintiä julkiselle paikalle. Ongelmaksi muodostuu usein se, että
pyörän kiinnittäminen mihinkään kiinteään voi olla haastavaa ja siten on tavallaan ihan yhdentekevää,
onko pyörä lukittu vai ei, jos sen voi nostaa ilmaan ja kuljettaa pois. Jokainen lukko on 
murrettavissa oikeilla työkaluilla, jos murtajalla on käytettävissään työrauha ja riittävästi
aikaa. Tästä syntyi ajatus uudenlaisesta polkupyörän lukosta. Lukossa oleva lisäpaino (sulautettu laite)
ei ole häiritsevä, sillä se saa lukon näyttämään entistä isommalta ja siten vaikeammin murretavalta.

Ylätasolla kuvailtuna lukon toimintaperiaate on seuraaavanlainen:

1. Lukko kiinnitetään kuten normaali u-lukko (u-lukko on turvallisin pyörän lukitsemistapa)
2. Hälytystoiminto aktivoidaan langattomasti kännykällä
3. Hälytystoiminnon ollessa aktiivisena lukko ilmaisee käyttäjälle led-valolla aktiivisuutensa
4. Mikäli pyörää liikutetaan hälytystoiminnon ollessa aktiivinen, lukko päästää äänen
5. Ääni on aluksi vaimea (80 dB)
6. Ääni kovenee huomiota herättäväksi, jos liikuttamista ei lopeteta (100 dB+)

Vaatimuksia lukolle:

1. Lukko tulee voida avata fyysisellä avaimella
2. Lukko tulee voida sulkea fyysisellä avaimella
3. Lukon tulee voida kommunikoida matkapuhelimen kanssa  Bluetoothin välityksellä
4. Lukon hälytintoiminto tulee voida kytkeä päälle matkapuhelimella
5. Lukon hälytintoiminto tulee voida kytkeä pois päältä matkapuhelimella
6. Lukon tulee voida rekisteröidä kiihtyvyyttä
7. Lukon tulee voida pitää muistissa edellisen 5 sekunnin kiihtyvyysarvot
8. Lukon tulee tuottaa ääniä usealla eri taajuudella
9. Lukon tulee tuottaa ääniä usealla eri voimakkuudella
10. Lukon tulee olla ladattava
11. Lukon akunkeston tulee olla vähintään 7 vuorokautta sellaisessa tilassa, jossa hälytin
on kytketty
12. Lukon akunkeston tulee olla vähintään 30 vuorokautta sellaisessa tilassa, jossa hälyntintä
ei ole kytketty

Käyttötapaus 1 - Pinja Peruspyöräilijä

Pinja jättää pyöränsä kotonaan pyöräkatokseen. Pyöräkatoksessa on mahdollisuus lukita pyörä rungostaan
pyöräkatoksen kiinteisiin rakenteisiin, joten Pinja lukitsee pyöränsä rungosta pyöräkatokseen, kuten
normaalilla u-lukolla tehdään.

Koulussa Pinjalla on käytössään pihan pyöräteline, joka on sellaista mallia, mihin ei ole mahdollista
kiinnittää pyörää rungosta. Kiinnittämällä pyörän pelkästään eturenkaasta Pinja altistaisi pyöränsä
varkaudelle, sillä hänen eturenkaansa on kiinni pyörän rungossa pikakiinnikkeillä ja ne on mahdollista
avata ilman mitään työkaluja. Tämä helpottaa renkaita vaihdettaessa ja retkeillessä, sillä silloin 
ei tarvita ylimääräistä massaa työkalujen muodossa, jotta saadaan vanne irrotettua esimerkiksi 
sisäkumin korjausta varten. Onneksi Pinjalla on uusi hälytinlukko, joten hän kiinnittää pyöränsä 
koulun surkeaan telineeseen takarenkaasta (jota on vaikeampi irrottaa) lukollaan ja asettaa lukon 
hälytintilaan. Pinja menee kouluun ja ei murehdi pyörästään. Kesken koulupäivän pihalta kuuluu äkkiä
kovaääninen hälytys ja ulkomaisin rekisterikilvin varustettu Hiace kurvaa pian kovaa vauhtia koulun pihalta
pois. Iltapäivällä paljastuu, että muutama pyörä on varastettu, kun ne on nostettu sellaisenaan 
pakettiautoon ja erään opettajan hienosta katupyörästä on telineessä muistuttamassa enää irtonainen 
eturengas, joka on kyllä lukittuna sata euroa maksaneella lukolla telineeseen.

Pinja on tyytyväinen siihen, että hän sai kummitädiltään syntymäpäivälahjaksi uuden lukon ja hänellä
on edelleen pyörä käytössään.

Käyttötapaus 2 - Keijo Kaupunkilainen

Keijo on hieman keskivartalolihava ja huonoon kuntoon päässyt, noin nelikymppinen mies. Keijon 
työnantaja tarjoaa työntekijöilleen työmatkapyöräiljöiden veroetua, jonka avulla Keijo on päättänyt
laittaa arkensa uusiksi. Keijo asuu 12 kilometrin päässä työpaikaltaan ja hän tuntee itsensä, eikä hän 
olisi alkanut työmatkapyöräilijäksi, jos työnantaja ei olisi tarjonnut mahdollisuutta sähköpyörän 
ostamiseen "alennetulla hinnalla". Keijon uusi sähköavusteinen Helkama on siitä mukava etu, että 
sitä voi ja saa käyttää myös vapaa-ajalla. 

Keijo lähtee kauniin sään innostamana puolisonsa kanssa Turusta Naantaliin päiväretkelle. Suunnitelmissa
on syödä paikan päällä pizzat ja jälkiruoaksi nauttia merimaisemista ja jäätelöstä. Heidän matkansa 
sujuu hyvin ja polkeminen on kevyttä, sillä mäkisillä osuuksilla heitä molempia avustaa kiinalaisten 
kasaama ja saksalaiseksi brändätty sähköinen voimalinja. Paikan päällä on kuitenkin edessä pyöräilijän
perusongelma, eli kelvollisten lukituspisteiden puute. Keijo lukitsee pyöränsä siten, että pyöräliikkeestä
ostettu hälytinlukko liittää pyörät toisiinsa niin, että niiden keulat osoittavat vastakkaisiin suuntiin. 
Tällä tavoin toimimalla he tulevat varmistaneeksi sen, että vaikka illalla olisi niin hauskaa, että
pitäisi ottaa taksi kotiin, niin pyörät ovat tallessa vielä seuraavanakin päivänä, koska pyöriä 
todella vaikeaa liikuttaa ilman että lukko alkaa pitämään kovaa ääntä ja hankaloittaa pyörän anastajien
aikeita. Se toimii myös esteenä laskuhumalasta kärsivälle Raimolle, joka Mirjan pakeista sydämistyneenä 
haluaa heivata pariskunnan sähköpyörät mereen, mutta säikähtää lukon pitämää ujellusta ja luikkii 
kotiinsa nuolemaan haavojaan.

Tarvittavat sensorit:

Laite tarvitsee toimiakseen ainakin kiihtyvyysanturin, sillä kiihtyvyysanturin avulla on mahdollista 
rekisteröidä liikettä, kun liike on perusluonteeltaan muutosta nopeudessa. Kiihtyvyysanturi tulee 
ohjelmoida siten, että se ei rekisteröi liian pientä kiihtyvyyttä, kuten esimerkiksi tuulesta tai 
sateesta johtuvaa liikettä lukossa. Kiihtyvyys tulee rekisteröidä myös historiatietona, jotta on 
mahdollista päätellä onko liike pysähtynyt vai jatkuuko se yhä. Olisi lukon tarkoituksen kannalta 
epäedullista, jos esimerkiksi pyörän kaatuessa se pitäisi ääntä kunnes se on tyhjentänyt akkunsa.

Tämän lisäksi tarvitaan kyky aistia puhelimen läheisyys ja ottaa siihen yhteyttä bluetoothin välityksellä. 

Käyttöliittymä:
Puhelimeen ei tarvitse ladata mitään ylimääräistä sovellusta. Lukko pariutuu puhelimen kanssa silloin,
kun se on avaimella fyysisesti avattu. Lukko näkyy sen jälkeen bt-laitteena puhelimessa samaan tapaan
kuin mitä esimerkiksi langattomat kuulokkeet. 

Lukossa oleva led-valo ilmaisee valmiutensa yhdistyä puhelimeen välkyttämällä lediä vihreänä
 sekunnin välein. Sitten kun lukko on onnistuneesti pariutunut puhelimen kanssa, lukossa palaa 
 10 sekunnin ajan vihreä led. Mikäli yhdistyminen epäonnistuu lukon ja puhelimen välillä lukko 
 vilkuttaa punaista ja vihreää valoa ledistä vuorotellen nopeaan tahtiin. 

 Lukko kytketään hälytin-tilaan siten, että puhelin viedään lukon lähelle. Lukko päästää äänen 
ilmaistakseen että yhteys on muodostettu ja hälytys on kytketty. Sen jälkeen se vilkuttaa 
vihreää lediä kolme kertaa.

Mikäli lukon akku on vähissä se vilkuttaa punaista lediä.

