1) Aloita kirjoitelma johdannolla. Kirjoita hieman siitä, mikä on oma osaamisesi kurssin aihealueesta. Oletko opiskellut jotakin aiheeseen liittyvää, saanut tietosi ja kokemuksesi harrastepohjalta vai mahdollisesti työssäsi? Kerro tässä johdannossa myös millaisia odotuksia ja oppimistavoitteita sinulla on kurssia kohtaan ja arvioi mitkä ovat suurimpia oppimishaasteita kurssilla.
2) Katso ensin ainakin luennot "1 Kurssin esittely" ja "2 Sulautetut laitteet"  

Valitse oman mielenkiintosi mukaan jokin alla olevista artikkeleista ja tee siitä n. 4000 merkkin (kansilehti + 2 sivua) mittainen suomenkielinen tiivistelmä. Pyri selvittämään esimerkiksi minkälaiseen ympäristöön IoT-ratkaisuja sovelletaan, mitä ratkaisulla pyritään saavuttamaan, minkälainen ratkaisu on teknisesti jne.

Referaatissa ei tarvitse läpikäydä tiedonsiirtoprotokollia ja yksityiskohtaisesti teknologioita. Pikemminkin kannattaa pysyä yleisellä tasolla ja kuvata mitä tehtiin, miksi, millä tavalla, mitä mitattiin jne.

Palauta työ tähän palautuslaatikkoon pdf-muodossa siten, että siinä on myös kansilehti, jossa nimesi ja harjoituksen numero ja lähdeluettelo, jossa on lähteenä käyttämäsi artikkeli (lähdeluettelon muoto ei ole merkittävä). Palautuslaatikoissa on päällä nk. Lähetä arvioitavaksi -toiminto. Voit siis säilyttää halutessasi keskeneräistä vastausta palautuslaatikossa ja lähettää sen tarkastettavaksi vasta kun se on valmis. Muista siis painaa lähetä arvioitavaksi -nappia kun työ on valmis. 

## Harjoitus 1

### Johdanto

Sulautetut laitteet ja IoT-ratkaisut eivät ole minulle tuttuja kehittäjänä. Olen käyttänyt monia sulautettuja laitteita kyllä arjessani, kuten esimerkiksi älykelloa ja älykästä pyykinpesukonetta. Laitteet keihtovat minua ja haluan oppia niistä lisää, sekä oppia myös kehittämän itse laitteita ja niiden ohjelmistoja. Päivätyössäni teen full stack -ohjelmointia, jossa työskennellään paljon datan käsittelyn parissa, luodaan rajapintoja muille sovelluksille ja integroidaan muiden järjestelmien tuottamaa tietoa omaan järjestelmäämme, joka yhdistää sen muihin tietoihin ja tarjoilee taas sitä eteenpäin. Olen myös suorittanut ammattikorkeakoulututkinnon, jossa pääosa opinnoistani liittyi ohjelmistotuotantoon ja digitaalisiin palveluihin, joten koen että minulla on hyvät valmiudet oppia uusia asioita kehitystyön tiimoilta. 

Oppimistavoitteenani minulla on oppia sulautetuista järjestelmistä ja siitä millaista kehitystyö on niiden parissa konkreettisesti. Työkaveriltani olen kuullut, että se on haasteellista, mutta palkitsevaa. Suurimpia oppimishaasteita ovat varmasti täysin uuden asian parissa työskentely ja siihen tarvittavan ajan raivaaminen kalenterista - siksi tämä karsimiskurssi on koulun kannalta varmasti erinomainen työkalu opiskelijan resurssien ja motivaation selvittämiseksi ennen varsinaisia opintoja.

### Referaatti

Valitsin referaattini aiheeksi artikkelin "Applications of Internet of Things in Manafacturing". Artikkeli käsittelee IoT-ratkaisujen hyödyntämistä teollisessa viitekehyksessä.

#### Abstrakti

Esineiden internetin tavoitteena on yhdistää fyysinen maailma todellisine tuotantolaitteineen verkossa tapahtuvaan toimintaan. Tästä yhdistelmisestä syntyy tilaisuuksia rakentaa tehokkaita sovelluksia ja palveluita valmistavan teollisuuden käyttötarkoituksiin. Artikkelissa käsitellään esineiden internettiä, RFI:tä, langattomia sensoriverkkoja, pilvipalveluita ja big dataa, sekä näiden soveltamista käytäntöön.

#### Johdanto

Uusia ratkaisuja tarvitaan valmistavassa teollisuudessa. Teollisuudella on olemassa voimakkaita ajureita parempien ratkaisujen kehittämiseksi, joihin kuuluvat esimerkiksi kansainvälinen kilpailu, sekä korkeammat ympäristövaatimukset. Myös tuotteiden loppukuluttajat vaativat entistä räätöidympiä tuotteita. Esineiden internetin ratkaisuilla on suuri potentiaali olla ratkaisuna näihin haasteisiin ja siihen kohdistuu valtavasti kiinnostusta tiede- ja teollisuusyhteisössä.

IoT auttaa yhdistämään valmistukseen tarvittavia resursseja vertikaalisesti osaksi valmistusprosessia. Tämä tarjoaa tilaisuuksia kehittää olemassa olevien sovellusten tai kokonaan uusien käyttötarkoitusten kehittämiseen teollisuudessa. Potentiaalisia kohteita uusille innovaatiolle ovat älykkäät valmistuskoneet ja tuotantolaitokset, jotka vaihtavat keskenään tietoa ja tekevät autonomisia päätöksiä. 

Esineiden internet tuottaa laajan määrän dataa tuotannosta ja sen hyödyntäminen valmistavassa teollisuudessa on vielä alkutekijöissään. Pilvipalveluilla ja big datalla on iso rooli datran analysoinnissa ja hyödyntämisessä. Arvoketjusta saatu big data luo näkymää liiketoimminnan mahdollisuuksiin ja auttaa pärjäämään epävarmuuden kanssa.

#### RFID

RFID, eli Radio-Frequency Indentification, on järjestelmä joka koostuu lähettimistä ja vastaanottimista, joilla voidaan siirtää dataa seurattavan kohteen ja tietojärjestelmien välillä. Niillä voidaan seurata tuotteiden liikkeitä ja saada siten reaaliaikainen kuva esimerkiksi toimitusketjun tilanteesta.

#### WSN

WSN tarkoittaa langattomia sensoriverkkoja. Niillä voidaan tuottaa havaintoja ympäristöstä, tehdä laskentaa ja kommunikoida muiden verkossa olevien solmukohtien kanssa. Solmujen välinen kommunikaatio on tärkeää, sillä usein vain yksi havaintopiste ei tuota kattavaa kuvaa koko toimintaympäristöstä. On syytä myös huomioida se, että yksittäiset laitteet ovat hyvin rajoittuneita suorituskyvyltään, joka vaikuttaa paljon niiden hyödyntämiskohteisiin. Sensoriverkkoihin on mahdollista yhdistää aktuaattoreita, jotka vaikuttavat fyysiseen maailmaan, kuten vaikka ilmanvaihtoon. 

#### Cloud Computing and Big Data

Palveluarkkitehtuuri, virtualisointi ja pilvilaskenta mahdollistavat resurssien tehokkaan hyödyntämisen, jolloin verkkoja, palvelimia ja levytilaa on tarjolla oikea määrä. Näiten teknologioiden avulla voidaan samoja resursseja tarjota useille eri toimijoille ja skaalata niitä kysynnän mukaan suuntaan tai toiseen. IoT:n tuottaman suuren tuotantodatan analysointi ja hyödyntäminen onnistuu pilvipalveluiden avulla. IoT:n tuottamalla datalla on kolme erityispiirrettä: 

	1. Volyymi
	2. Varieteetti
	3. Velositeetti
	
Dataa syntyy suuria määriä, se on heterogeenistä ja sitä syntyy nopeasti. Big Dataa voidaan hyödyntää teollisuudessa koko tuotteen elinkaaren ajan. Se voi vaikuttaa innovaatioihin suunnittelussa, kustannusten pienentämiseen, laatuun, tehokkuuteen ja asiakastyytyväisyyteen. Tämä mahdollistaa myös tuotteiden tarkemman suunnittelun asiakassegmenteille ja markkinoinnin tehostamisen.

#### Reference Architecture

IoT-ratkaisuja voidaan suunnitella internetin tai laitteiden näkökulmasta, sekä pilvinäkökulmasta, joka koostuu kolmesta kerroksesta: asioiden verkosta, pilvilaskennasta ja sovelluksista. Geneerisen arkkitehtuurin osia pilvivalmistuksessa (cloud manufacturing) ovat fyysinen resurssikerros, virtualisoitu resurssikerros, palvelukerros, sovelluskerros ja käyttöliittymäkerros. Leen ehdottamassa arkkitehtuurissa kerroksia on seuraavasti: datan kerääminen sensoreista ja verkoista, datan homogenisointi, tietovarastokerros, datan analysointikerros ja konfiguroitava kerros, jolla muokataan fyysissä maailmassa toimivien koneiden toimintaa.

Organisaatiosta katsottuna teollinen IoT koostuu viidestä tasosta: sensorit ja aktuaattorit tuotantolaitteissa, tuotantosolun sensorit, tehtaan sensorit, yrityksen datapisteet ja toimitusketjun sensorit. Esineiden internet voi lisätä saatavilla olevan datan määrää, sekä lyhentää esimerkiksi tuotteen arvoketjun eri vaiheiden kestoa, sekä madaltaa organisaatiorakenteita.

#### Deployment and Business Model

IoT:stä on tulossa huokutteleva ajattelutapa, vaikka siinä on edelleen suuri joukko haasteita. Selkein näistä on se, että mitä sensoreita, kuinka paljon ja minne? Tuotto-panoslaskelman laatiminen on vaativaa. Sensoverkoilla varustettuja tiloja voidaan käyttää myös yrityspuistoissa tai muissa yhteiskäyttöisissä tiloissa, jolloin yhteisten resurssien käyttäminen helpottuu. 

#### Manufacturing Big Data

Sensoriverkot ja IoT tuottavat suuren määrän dataa. On tärkeää päättää mitä datasta analysoidaan laitteistossa itsessään, miten sitä käsitellään ja jalostetaan ja mikä osa datasta on oleellista lähettää emoalukselle jatkoprosessointiin.

#### Cyber-Physical Models and Simulation

Fyysisiä entiteettejä varten voidaan rakentaa virtuaalikaksonen, jonka avulla on mahdollista kokeilla erilaisia tuotannon ratkaisuja ennen kuin niitä implementoitaan fyysisessä maailmassa. Myös virtuaalista mallia on mahdollista parantaa fyysisestä maailmasta saadun datan perusteella ja näin saadaan muodostettua itseään ruokkiva kehä, joka pyrkii kohti tavoitetilaa, esimerksi parempaa luotettavuutta. Näistä makrotason malleista voidaan tuottaa dataa ylemmille tasoille paremman päätöksenteon tueksi. Big Dataa voidaan käyttää esimerkiksi kysyntämallien rakentamiseen ja tuotannon optimointiin.

#### Services Provision and Composition

Fyysisiä resursseja voidaan yhdistää pilven avulla ja niistä voidaan luoda XaaS-ratkaisuja, joiden kautta voidaan tuottaa uusia palveluita. 

#### FUTURE MANUFACTURING APPLICATIONS OF IOT

A. Automaatio ja tehokkuus
IoT-laitteet yhdistävät dataa tuotantolaitoksista ja laitteista, jota voidaan tulevaisuudessa käyttää prosessien automatisointiin ja suunnittelun optimointiin ilman ihmistä. Kokonaisuutta hallitseva ohjelmisto voi ohjata laitteita siten, että päästään toivottuun lopputulokseen resurssiviisaasti.

B. Energiansäästö
Teollisuustuotanto kuluttaa noin kolmanneksen maailman energiasta. IoT auttaa seuraamaan ja vähentämään energiankulutusta. Sen avulla saadaan myös kokonaiskuva teollisten tuotteiden kokonaisenergiankäytöstä.

C. Ennakoiva huolto
Ennakoiva huolto on jo laajasti käytössä ja sen tarkoituksena on puuttua asioihin ennen kuin niistä muodostuu isompia ongelmia. Koneiden ja laitteiden kulumista on mahdollista mitata ja mallintaa, sekä tehdä muutoksia laitteiden suunnitteluun suoraan saadun palautteen perusteella.

D. Tuotantoketju
Reaaliaikainen tiedonjakaminen mahdollistaa tiedon hyödyntämisen kaikilla arvoketjun osa-alueilla. Osapuolten on mahdollissta siten reagoida esimerkiksi toimitusvaikeuksiin jo ennen kuin ne näkyvät omassa tuotannossa. Tietoturva ja liikesalaisuudet ovat osa huolta datan jakamisen kanssa.


#### Lähteet

Applications of Internet of Things in Manafacturing. Yang C., Weiming S., Xianbin W., 2016. Luettu: 01.04.2023. Luettavissa: https://learn.cinetcampus.fi/pluginfile.php/9512/mod_assign/intro/Applications%20of%20IoT%20in%20Manufacturing.pdf


-minkälaiseen ympäristöön IoT-ratkaisuja sovelletaan
	Teollisuuden ympäristöön
-mitä ratkaisulla pyritään saavuttamaan
	
-minkälainen ratkaisu on teknisesti
-mitä tehtiin
-miksi
-millä tavalla
-mitä mitattiin



